出塞
秦时明月汉时关，万里长征人未还。但使龙城飞将在，不教胡马度阴山。
凉州词
葡萄美酒夜光杯，欲饮琵琶马上催。醉卧沙场君莫笑，古来征战几人回？
从军行
青海长云暗雪山，孤城遥望玉门关。黄沙百战穿金甲，不破楼兰终不还！
渔家傲・塞下秋来风景异
塞下秋来风景异，衡阳雁去无留意。四面边声连角起。千嶂里，长烟落日孤城闭。
浊酒一杯家万里，燕然未勒归无计，羌管悠悠霜满地。人不寐，将军白发征夫泪。 
使至塞上
单车欲问边，属国过居延。征蓬出汉塞，归雁入胡天。大漠孤烟直，长河落日圆。萧关逢候骑，都护在燕然。
从军行
大漠风尘日色昏，红旗半卷出辕门。前军夜战洮河北，已报生擒吐谷浑。
逢入京使
故园东望路漫漫，双袖龙钟泪不干。马上相逢无纸笔，凭君传语报平安。
塞下曲四首
玉帛朝回望帝乡，乌孙归去不称王。
天涯静处无征战，兵气销为日月光。

北海阴风动地来，明君祠上望龙堆。
髑髅皆是长城卒，日暮沙场飞作灰。

龙斗雌雄势巳分，山崩鬼哭恨将军。
黄河直北千余里，w气苍茫成\云。

因嫁单于怨在，蛾眉万古葬胡天。
汉家此去三千里，青冢常无草木烟。
月夜忆舍弟
戍鼓断人行，秋边一雁声。露从今夜白，月是故乡明。有弟皆分散，无家问死生。寄书长不避，况乃未休兵。
塞下曲四首鹫翎金仆姑，燕尾绣蝥弧。
独立扬新令，千营共一呼。

林暗草惊风，将军夜引弓。
平明寻白羽，没在石棱中。

月黑雁飞高，单于夜遁逃。
欲将轻骑逐，大雪满弓刀。

野幕敞琼筵，羌戎贺劳旋。
醉和金甲舞，雷鼓动山川。

调箭又呼鹰，俱闻出世能。
奔狐将迸雉，扫尽古丘陵。

亭亭七叶贵，荡荡一隅清。
他日题麟阁，唯应独不名。
凉州词
黄河远上白云间，一片孤城万仞山。
羌笛何须怨杨柳，春风不度玉门关。

单于北望拂云堆，杀马登坛祭几回。
汉家天子今神武，不肯和亲归去来。 
雁门太守行
黑云压城城欲摧，甲光向日金鳞开。
角声满天秋色里，塞上燕脂凝夜紫。
半卷红旗临易水，霜重鼓寒声不起。
报君黄金台上意，提携玉龙为君死！
从军行二首
向夕临大荒，朔风轸归虑。
平沙万里余，飞鸟宿何处。
虏骑猎长原，翩翩傍河去。
边声摇白草，海气生黄雾。
百战苦风尘，十年履霜露。
虽投定远笔，未坐将军树。
早知行路难，悔不理章句。

秋草马蹄轻，角弓持弦急。
去为龙城战，正值胡兵袭。
军气横大荒，战酣日将入。
长风金鼓动，白露铁衣湿。
四起愁边声，南庭时伫立。
断蓬孤自转，寒雁飞相及。
万里云沙涨，平原冰霰涩。
惟闻汉使还，独向刀环泣。
从军行
大将军出战，白日暗榆关。三面黄金甲，单于破胆还。
[唐] 王昌龄
从军行七首
烽火城西百尺楼，黄昏独上海风秋。
更吹羌笛关山月，无那金闺万里愁。


琵琶起舞换新声，总是关山旧别情。
撩乱边愁听不尽，高高秋月照长城。


关城榆叶早疏黄，日暮云沙古战场。
表请回军掩尘骨，莫教兵士哭龙荒。

青海长云暗雪山，孤城遥望玉门关。
黄沙北战穿金甲，不破楼兰终不还。


大漠风尘日色昏，红旗半卷出辕门。
前军夜战洮河北，已报生擒吐谷浑。

胡瓶落膊紫薄汗，碎叶城西秋月团。
明敕星驰封宝剑，辞君一夜取楼兰。

玉门山嶂几千重，山北山南总是烽。
人依远戍须看火，马踏深山不见踪。
塞下曲四首
蕃州部落能结束，朝暮驰猎黄河曲。
燕歌未断塞鸿飞，牧马群嘶边草绿。
秦筑长城城已摧，汉武北上单于台。
古来征战虏不尽，今日还复天兵来。
黄河东流流九折，沙场埋恨何时绝。
蔡琰没去造胡笳，苏武归来持汉节。
为报如今都护雄，匈奴且莫下云中。
请书塞北阴山石，愿比燕然车骑功。 
从军行
百战沙场碎铁衣，城南已合数重围。突营射杀呼延将，独领残兵千骑归。
塞下曲四首
玉帛朝回望帝乡，乌孙归去不称王。
天涯静处无征战，兵气销为日月光。
北海阴风动地来，明君祠上望龙堆。
髑髅皆是长城卒，日暮沙场飞作灰。
龙斗雌雄势已分，山崩鬼哭恨将军。
黄河直北千馀里，冤气苍茫成黑云。
因嫁单于怨在边，蛾眉万古葬胡天。
汉家此去三千里，青冢常无草木烟。 
燕歌行
汉家烟尘在东北，汉将辞家破残贼。男儿本自重横行，
天子非常赐颜色。金伐鼓下榆关，旌旆逶迤碣石间。
校尉羽书飞瀚海，单于猎火照狼山。山川萧条极边土，
胡骑凭陵杂风雨。战士军前半死生，美人帐下犹歌舞。
大漠穷秋塞草腓，孤城落日斗兵稀。身当恩遇恒轻敌，
力尽关山未解围。铁衣远戍辛勤久，玉箸应啼别离后。
少妇城南欲断肠，征人蓟北空回首。边庭飘u那可度，
绝域苍茫更何有。杀气三时作阵云，寒声一夜传刁斗。
相看白刃血纷纷，死节从来岂顾勋。君不见沙场征战苦，
至今犹忆李将军。 